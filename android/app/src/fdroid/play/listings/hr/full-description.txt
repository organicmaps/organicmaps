Organic Maps je brza i detaljna offline karta i GPS navigacija bez interneta za putovanja, planinarenje, trekking i bicikliranje. Planirajte, uvozite i snimajte rute te uživajte u pouzdanoj navigaciji koja ne troši bateriju i radi potpuno bez veze na internet. Istražujte mjesta i sigurno se krećite tijekom svojih outdoor avantura i putovanja diljem svijeta. Aplikacija nudi neograničena preuzimanja karata i ažuriranja svakih 14 dana. Temeljena na OpenStreetMapu, stvorena od volontera, privatna, 100% offline i 100% besplatna.

<b>OFFLINE:</b> Aplikacija radi 100% offline — uključujući pretraživanje i navigaciju. Možete pregledavati kartu i navigirati bez internetske veze, štedeći mobilne podatke i troškove roaminga. Budući da nema prijenosa podataka u pozadini, baterija traje znatno duže.

<b>BRZO:</b> Zumiranje, pretraživanje i izračun ruta rade primjetno brzo.

<b>DETALJNE I AŽURIRANE KARTE:</b> Karte su bogate detaljima i osvježavaju se dvaput mjesečno. Za razliku od mnogih poznatih konkurenata, sadrže brojeve zgrada, klupe, planinarske staze i druge korisne informacije.

<b>TEMELJENO NA OPENSTREETMAPU:</b> OpenStreetMap je karta svijeta nalik na Wikipediju, koju stvaraju i održavaju milijuni volontera — lokalnih stanovnika koji najbolje poznaju svoje područje. Rezultat su iznimno detaljne karte, često točnije od komercijalnih u slabije pokrivenim regijama. Organic Maps preuzima nove podatke svakih 14 dana, čime karte ostaju svježe i pouzdane. Ako primijetite da nešto nedostaje, možete ga sami dodati u OpenStreetMap i tako poboljšati kartu za sve.

<b>PRIVATNOST NA PRVOM MJESTU:</b> Ne prikupljamo nikakve podatke ni identifikatore. Nema rizika od curenja podataka, nema reklama ni ometajućih obavijesti — samo čisto i privatno iskustvo korištenja karte.

<b>VAŽNE ZNAČAJKE</b>

<b>ISTRAŽUJTE MJESTA:</b> Pretražujte prema adresi, nazivu ili kategoriji, otkrijte milijune točaka interesa i pogledajte korisne informacije kao što su radno vrijeme, članci s Wikipedije, pristupačnost za invalidska kolica i drugo.

<b>GPS NAVIGACIJA:</b> Uživajte u glasovnoj turn-by-turn navigaciji. Kreirajte pješačke, planinarske, biciklističke ili automobilske rute — uključujući rute između gradova, država ili s više međutočaka. Pronađite najbolje rute za metro. Podržan je Android Auto.

<b>PLANINARSKE I BICIKLISTIČKE STAZE IZ CIJELOG SVIJETA:</b> Uključite posebne slojeve karte kako biste otkrili popularne planinarske i biciklističke rute iz OpenStreetMapa. Prebacujte se između slojeva kako biste vidjeli biciklističke i MTB rute te službene planinarske staze.

<b>JAVNI PRIJEVOZ:</b> Pogledajte brojeve linija na stajalištima. (Podaci uživo i rute javnog prijevoza su u razvoju.)

<b>STILOVI KARTA:</b> Odaberite stil karte koji odgovara vašoj aktivnosti — Outdoors, izohipse, planinarenje, biciklizam ili metro/podzemna željeznica.

<b>SNIMANJE TRASA:</b> Snimajte, uvozite, izvozite i dijelite svoje rute i omiljena mjesta. Podržani su formati KML, KMZ, GPX i GeoJSON.

<b>WIKIPEDIA ČLANCI:</b> Istražujte članke s Wikipedije vezane uz mjesta na karti. Upišite “?wiki” u tražilicu za popis svih lokacija s dostupnim člancima.

<b>UREĐIVAČ KARATA:</b> Pridonosite OpenStreetMapu dodavanjem novih mjesta ili uređivanjem postojećih podataka izravno u Organic Mapsu.

<b>TAMNI NAČIN:</b> Prebacite se na tamnu temu za ugodno korištenje noću.

Isprobajte aplikaciju — potpuno je besplatna, bez reklama, brza i u potpunosti offline. Doživite pouzdanu navigaciju bez interneta za planinarenje, bicikliranje, trekking i putovanja bilo gdje u svijetu!

Organic Maps je neovisni, zajednički, open-source projekt s nekoliko stotina suradnika koji pomažu razvijati nove značajke, ispravljati greške, prevoditi i unapređivati projekt.

Pridružite se zajednici na Telegramu: @OrganicMapsApp
Saznajte kako podržati projekt: https://organicmaps.app/contribute/

Vaše iskrene recenzije i ocjene u trgovini mnogo nam znače! Ako imate pitanja, posjetite organicmaps.app za više informacija i FAQ